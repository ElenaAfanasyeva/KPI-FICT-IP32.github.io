----------------------
Педагогіка вищої школи
----------------------

:Лектор: `Апішева Амінет Шабанівна <http://psy.kpi.ua/apisheva/>`_

.. contents::
   :depth: 4
..

Мета навчальної дисципліни
~~~~~~~~~~~~~~~~~~~~~~~~~~

На підґрунті засвоєння основ теорії навчання оволодіння компетенціями:

- реалізації освітніх програм та навчальних планів у відповідності до Галузевих
  стандартів вищої освіти; 
- розробки та проведення всіх видів занять і контрольних заходів у вищому
  навчальному закладі;
- аналізу методів та вибору ефективних методів і засобів навчання;
- критичної оцінки занять, що проводяться;
- самостійної роботи з педагогічною літературою.     

Лекція 1. Реформування системи освіти України
---------------------------------------------

Об’єктивні передумови реформування системи освіти
-------------------------------------------------

**Освіта** − це система навчання, соціалізації та розвитку, яка спрямована на
засвоєння особою системи елементів колективного досвіду людства (наукової
інформації), потрібного для успішного провадження нею діяльності в обраній сфері
суспільної практики та визнана суспільством як певний рівень розвитку
особистості.

Освіта як процес -  спеціально організоване передавання соціально значущого
досвіду, процес цілеспрямованої зміни властивостей особистості, перетворення
свідомості, формування людини як особистості та професіонала.

**Метою освіти є всебічний розвиток людини як особистості** і вищої цінності
суспільства, розвиток її талантів, розумових і фізичних здібностей, виховання
високих моральних цінностей, формування громадян, здатних до усвідомленого
суспільного вибору, збагачення на цій основі інтелектуального, творчого,
культурного потенціалу народу, підвищення освітнього рівня народу, забезпечення
економіки кваліфікованими фахівцями.  

(**преамбула Закону України «Про освіту»**)

СУТНІСТЬ ПРОБЛЕМИ
-----------------

В останню чверть ХХ ст. прискорилися і загострилися процеси, які провідні вчені світу визначають як перехід
від індустріальної **до постіндустріальної або інформаційної цивілізації**, у якій процеси створення та
поширення знання стають ключовими.

Повною мірою виявилася фундаментальна залежність сучасної цивілізації від тих особливостей і якостей
особистості, які закладаються в освіті.

**Передумови реформування системи освіти:**

1. Глобалізація.
2. Прискорення науково-технічної революції.
3. Посилення техногенного тиску на екосистему Землі.
4. Трансформація постіндустріальної цивілізації в інформаційне суспільство.
5. Загострення суперечностей між обсягом інформації, продукованої суспільством, і можливістю її засвоєння.

1. Зміна соціально-економічної системи.
2. Демократизація і лібералізація суспільно-політичної системи.
3. Зменшення фінансування сфери освіти, науки й інноваційної діяльності.

Основні цілі реформування вищої освіти
--------------------------------------

**Головна мета реформування - забезпечення якості освіти**, що відповідає потребам постіндустріального суспільства,
що розвивається, з урахуванням економічних можливостей і реальних потреб держави.

**Основні пріоритетні стратегічні цілі:**

1. Формування цілісної особистості, яка має широкий науковий світогляд, творче
   мислення і здатність до подальшого саморозвитку в складному світі, що швидко
   змінюється.
2. Формування цілісного світорозуміння і нового наукового
   світогляду людей майбутнього, адекватного останнім досягненням
   фундаментальної науки.
3. Формування наукових уявлень про основні тенденції і закономірності процесів
   стрімкої зміни навколишнього світу, а також розвиток здатностей прогнозувати
   майбутнє та приймати рішення в умовах невизначеності.
4. Виховання такого рівня духовності та моральності які могли б стати основою
   стратегії подальшого безпечного розвитку цивілізації в умовах постійного
   зростання населення планети, виснаження природних ресурсів, нагромадження
   екологічних проблем, появи небезпечних технологій.

Європейський освітній простір. Болонський процес.
-------------------------------------------------

**МЕТА:**

Створення **європейського освітньо-наукового простору** покликано дати всьому населенню регіону можливість
повною мірою скористатися всією культурною, соціальною і економічною різноманітністю країн Європи через полегшення
доступу громадян кожної держави до освітніх ресурсів інших держав; сприяння продовженню або завершенню освіти у
будь-якій європейській країні.

**Основні цілі Болонського процесу:**

- побудова Європейської зони вищої освіти й науки, як передумови розвитку
  мобільності громадян з можливістю їх працевлаштування;
- наближення освіти до ринку праці та підготовка людини, яка буде жити в єдиній
  Європі;
- формування і зміцнення інтелектуального, культурного, соціального і
  науково-технічного потенціалу країн Європи;
- посилення міжнародної конкурентоспроможності як національних, так і
  європейської систем вищої освіти, підвищення їх престижності у світі;

**Основні ідеї Болонського процесу:**

- прийняття системи, що ґрунтується на трьох освітніх рівнях: перший рівень
  (бакалаврський), визнаний на європейському ринку праці та у системі вищої
  освіти, як відповідний рівень кваліфікації; результатом другого рівня є
  кваліфікація магістра, що дає доступ до третього рівня - наукового ступеня
  доктора філософії (PhD);
- створення системи залікових одиниць, тобто розвиток Європейської системи
  залікових одиниць (ECTS - Європейська кредитно-трансферна система) як засіб, що
  сприяє мобільності студентів;
- навчання від трьох до чотирьох років на базі системи залікових одиниць (ECTS)
  у процесі здобуття освіти на рівні бакалавра;
- навчання не менше ніж п’ять років на базі систем залікових одиниць (ЕСТS) для
  здобуття освіти на рівні магістра;
- навчання від семи до восьми років для здобуття докторського ступеня PhD;
- прийняття системи порівняльних документів про вищу освіту, важливою частиною
  якої є стандартизований додаток до диплома (Diploma Supplement);
- усунення перешкод у доступі студентів до всіх послуг, які стосуються вищої
  освіти;
- розвиток європейської співпраці у сфері забезпечення якості вищої освіти за
  єдиними (порівнянними) критеріями і методами.

Основні принципи освіти в Україні
---------------------------------

- рівність умов кожної людини для повної реалізації її здібностей, таланту, всебічного розвитку;
- доступність кожного громадянина до всіх форм і типів освітніх послуг, що надаються державою;
- гуманізм, демократизм, пріоритетність загальнолюдських духовних цінностей;
- органічний зв’язок із світовою та національною історією, культурою, традиціями;
- незалежність освіти від політичних партій, країн; суспільних і релігійних організацій;
- науковий, світський характер освіти;
- інтеграція з наукою і виробництвом;
- взаємозв’язок з освітою інших
- гнучкість і прогностичність системи освіти;
- єдність і наступність системи освіти;
- безперервність і різноманітність освіти;
- поєднання державного управління і громадського самоврядування в освіті.

*Стаття 6 Закону України «Про освіту».*


Лекція 2. Основні поняття теорії навчання
-----------------------------------------


Предмет і завдання педагогіки вищої школи
-----------------------------------------

**Педагогіка** --- це процес, який спрямований на досягення цілей освіти.

Предмет педагогіки вищої школи є процес навчання і підготовки фахівців з вищою
освітою.

Загальні завдання педагогіки вищої школи:

- аналіз системи вищої освіти і її характеристик
- прогнозування та обгрунтування напрямів розвитку системи вищої освіти
- визначення цілей та змісту освіти за окремими спеціальностями та
  кваліфікаційними рівнями
- вивчення та вдосконалення методів і форм організації навчання студентів
- вдосконалення методів контролю, рівня підготовки випускників та оцінювання
  успішності студентів
- розроблення нових технологій навчання

Сутність основних понять дидактики
----------------------------------

**Дидактика** --- розділ педагогіки, що вивчає теоретичні основи процесу
навчання

Предмет дидактики вищої школи --- закономірності, принципи і засоби формування
фахівців з вищою освітою

Виокремлюють такі функції дидактики:

- науково-теоретична --- полягає у вивченні, систематизації, узагальненні
  педагогічного досвіду, його науковому обгрунтуванні, та поясненні на основі
  відкритих психологією закономірностей і механізмів пізнавального
  психомоторного розвитку особистості
- конструктивно-технологічна --- це функція розроблення змісту, ефективних
  методів, прийомів, засобів навчання, конструювання навчальних технологій

Основними категоріями дидактики є **навчання**, **викладання**, **учіння**.
В дидактиці вищої школи додається ще **компетентність**.

    Власні визначення:

    Навчання - процес отримання знань

    Учіння - процес засвоєння знань зацікавленими особами

    Викладання - процес донесення знань до зацікавлених осіб

    -- © `Володимир Володимирович Валько <https://github.com/ValkoVolodya>`_

**Навчання** --- це спосіб організації освітнього процесу, в основі якого лежить
навчальна діяльність. Навчальна діяльність здійснюється в процесі начання
викладачами студентів.

**Викладання** --- це діяльність науково-педагогічних
працівників, яка виявляється в наступному: організації навчально-пізнавальної
діяльності студентів, передаванні інформації, наданні допомоги в разі труднощів,
стимулювання інтересу, самостійності, творчості студентів і оцінці навчальної
діяльності студентів.

**Учіння** --- засвоєння, закріплення і застосування знань навичок і вмінь,
самостимулювання до пошуку, самооцінки навчальних досягнень, розв’язання
навчальних завдань, усвідомлення особистісного змісту.

**Мета навчання** --- це пізнання, збирання, опрацювання інформації про
навколишній світ

**Знання** --- це перевірена практикою результат пізнань, які відображуються в
свідомості студентів, і відображення цій дійсності.

**Навички** --- доведені до певного ступеня автоматизму, жорстко детерміновані,
алгоритмізовані дії, чи елементи складних дій.

Види навичок:

- моторні
- сенсорні - стосуються відчуття і сприймання завдяки аналізаторним системам
- розумові

Ознакою сформованості навички - є те, що дії використовуються поза контролем
свідомості

**Уміння** --- це здатність людини виконувати якусь діяльність на основі
досвіду, знань, навичок.

Розрізняють наступні види умінь:

- *когнітивні*, що передбачають застосування логічного, інтуїтивного мислення
- *практичні*, які передбачають використання методик, інструментів

**Компетентність** --- це інтегральна характеристика якості фахівця, що відображає її
здатність і готовність до ефективного виконання професійної діяльності.
Компетентність охоплює такі властивості особистості: когнітивну,
операційно-технологічну, мотиваційно-ціннісну, етичну та соціальну.
Компетенції покладені в основу освітньо-кваліфікаційних характеристик

До універсальних:

- Загальнонаукові,
- інструментальні,
- загальноособистісні,
- культурні

Професійні:

- Виробничо-технологічні,
- організаційно-управлінські,
- проектні
- науково-дослідні.

Сутність психологічних процесів пізнавальної діяльності та управління ними в процесі навчання
---------------------------------------------------------------------------------------------

**Пізнання** --- це специфічний вид діяльності людини спрямований на осягення
себе в навколишньому світі

Етапи пізнання:

1. чуттєве пізнання
2. раціональне пізнання
3. суспільна практика

Пізнання включає в себе такі компоненти:

Первинне засвоєння навчальної інформації
~~~~~~~~~~~~~~~~~~~~~~~~~~~~~~~~~~~~~~~~

:Психологічна сутність:
    полягає у сприйнятті, усвідомленні галузей практичного застосування

:Дидактична мета:
    структурування навчальної інформації

:Результат:
    оволодіння навчальної інформації на структурно-понятійному рівні, формуванні
    первинної мотивації

:Завдання педагога:
    доступне викладання систематизованого навчального матеріалу

Алгоритмізацію навчально-пізнавальної діяльності
~~~~~~~~~~~~~~~~~~~~~~~~~~~~~~~~~~~~~~~~~~~~~~~~
:Психологічна сутність:
    розуміння обміркуванні теорії і з’ясуванні особливостей практичного
    використання теорії

:Дидактична мета:
    оволодіння типовими способами діяльності

:Результат:
    вміння структурувати інформацію, вмінні порівнювати, вирішувати типові
    завдання

:Завдання педагога:
    організація самостійної роботи студента з метою обміркування теорії і
    практичного її застосування


Оволодіння основами професійної діяльності
~~~~~~~~~~~~~~~~~~~~~~~~~~~~~~~~~~~~~~~~~~
:Психологічна сутність:
    визначення інтегрування міждисциплінарних зв’язків, розвитку творчого
    мислення студентів

:Дидактична мета:
    моделювання професійної діяльності

:Результат:
    формування моделі професійно орієнтованого середовища, уміння вирішувати
    типові та нетипові професійні завдання

:Завдання педагога:
    формування професійних інтересів і настанов

Вдосконалення професійної майстерності
~~~~~~~~~~~~~~~~~~~~~~~~~~~~~~~~~~~~~~

:Психологічна сутність:
    самоосвіта і самовдосконалення

:Дидактична мета:
    оволодіння професійною майстерністю від творення до творчого рівня

:Результат:
    формування професійних навичок, генерування нового знання

:Завдання педагога:
    управління процесом творчості, розвитку здібностей


Рівні навчання та засвоєння навчального матеріалу
-------------------------------------------------

1. Рівень знайомства

   :Навчання:
     полягає у ознайомленні з визначеннями, поняттями, законами,
     теоремами (без доведення), описі явищ, об'єктів, процесів, технологій.

   :Засвоєння:
     передбачає формування загальних уявлень, розуміння і відтворення
     навчальної інформації

   :Контроль:
      спрямований на з'ясування здатності відповісти на запитання "що? де?
      скільки? хто? коли?"

   Використання теоретичного матеріалу на практиці не передбачається.

2. Стереотипний

   :Навчання:
     обмежується інформаційним мінімумом. Здійснюється доведення законів,
     теорем, математичне визначення закономірностей, виконання типових завдань

   :Засвоєння:
     Передбачає вільне володіння навчальною інформацією та її практичне
     застосування у стандартних ситуаціях.

   :Контроль:
     має на меті перевірку, чи може студент діяти за зразком, здійснювати аналіз
     дій, результатів, відповідати на запитання "як зробити?".

3. Рівень умінь

   :Навчання:
     полягає у математичному описі та розрахунку процесів, явищ, характеристик
     обладнання.

   :Засвоєння:
     передбачає глибоке розуміння суті проблеми на рівні концептуальних знань,
     здатність діяти в нових ситуаціях, транспонувати знання на нові умови,
     отримувати суб'єктивно нову інформацію.

   :Контроль:
     спрямований на здатність здійснювати, виконувати аналіз та синтез процесів
     та об'єктів, відповідати на питання "чому?" і розв'язувати
     професійно-адаптовані завдання.

4. Евристичний рівень

   :Навчання:
     спрямоване на формування досвіду пошукової та інноваційної діяльності.

   :Засвоєння:
     відбувається на рівні трансформації інформації, на рівні генерування нової
     інформації. Пошуковий характер діяльності здійснюється у нетипових умовах.

   :Контроль:
     спрямований на здатність роззв'язувати нетипові завдання, ускладнені
     нечіткими та суперечливими умовами.

Таксономія рівнів навчання за Бенджаміном Блюмом
------------------------------------------------

**Таксономія** --- закон ієрархії.


.. image:: https://upload.wikimedia.org/wikipedia/commons/2/24/Blooms_rose.svg
    :target: https://upload.wikimedia.org/wikipedia/commons/2/24/Blooms_rose.svg

+--------------+--------------------------------+------------------------------+
| Рівень       | Ключові слова та фрази         |                              |
+==============+================================+==============================+
| Синтез       | Розробіть новий тип продукту   |                              |
|              | створіть                       |                              |
|              | що вібудеться якщо             |                              |
|              | придумайте інший варіант       |                              |
|              | чи існує інша причина          |                              |
+--------------+--------------------------------+------------------------------+
| Оцінювання   | встановіть норми               |                              |
|              | оберіть                        |                              |
|              | зважте можливості              |                              |
+--------------+--------------------------------+------------------------------+
| Аналіз       | розкладіть на складові         |                              |
|              | поясність причини              |                              |
|              | порівняйте                     |                              |
|              | розкладіть по черзі            |                              |
|              | класифікуйте                   |                              |
|              | поясніть як і чому             |                              |
+--------------+--------------------------------+------------------------------+
| Застосування |                                |                              |
+--------------+--------------------------------+------------------------------+
| Розуміння    | розкажіть своїми словами       | дозволяє здійснювати         |
|              | опишіть те, що ви думаєте щодо | відтворення матеріалу        |
|              | просумуйте                     |                              |
|              | покажіть взаємозв'язок         |                              |
|              | поясніть зміст                 |                              |
+--------------+--------------------------------+------------------------------+
| Знання       | розкажіть                      | Діагностують вміння          |
|              | сформулюйте                    | розпізнавати факти           |
|              | назвіть                        | на основі розпізнавання      |
|              | перерахуйте                    |                              |
|              | опишіть                        |                              |
+--------------+--------------------------------+------------------------------+

Детальніше можна почитати на відповідній сторінці у
`Вікіпедії <https://en.wikipedia.org/wiki/Bloom%27s_taxonomy>`_

Критерії ефективності навчання та завдання дидактики вищої школи
----------------------------------------------------------------

Ефективність навчання визначається зовнішніми і внутрішніми (по відношенню до
ВНЗ) критеріями. В якості внутрішніх критеріїв розглядають *академічну
успішність* студента, що визначається ступенем збігу реальних і запланованих
результатів навчальної діяльності. Вона фіксується відповідною кількістю балів.

Успішність навчання залежить від процесу керування процесом.

Зовнішніми критеріями ефективності навчання вважають

- ступінь адаптації випускника до соціального життя і професійної діяльності
- темпи зростання процесу самоосвіти, рівень освіченості та професійної
  майстерності та готовність підвищувати рівень освіти

Таким чином **завданнями дидактики вищої школи є**:

1. Розробка змісту загальної і професіної освіти у різних типах ВНЗ
2. Удосконалення змісту підготовки з різних профілів
3. Дослідження особливостей навчання обдарованої студентської молоді
4. Обґрунтування шляхів інтеграції навчальних дисциплін
5. Побудова процесу навчання на принципах гуманізацї
