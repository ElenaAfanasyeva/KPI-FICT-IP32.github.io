---
layout: post
title:  "Лекція 1. Основні поняття"
date:   2016-09-01 14:15:00 +0300
categories: kpi_s07_data_security
---

Мова піде про комплексні системи захисту інформації в комп'ютерних системах. Це включає не тільки захист програмних даних, а й захист апаратних складових, каналів зв'язку, тощо.

# Розділ I. Основні поняття теорії побудови системи безпеки комп'ютерних систем та мереж.

## 1. Проблема захисту інформації в КСМ (комп'ютерні системи та мережі)

Виділяють 3 основні проблеми, вирішення яких дозволяє забезпечити з високою гарантією безпеку обробки інформації. Необхідно забезпечити:

1. Захищеність даних, що оброблюються
2. Цілісність даних, що оброблюються
3. Доступність даних, що оброблюються

Засоби захисту повинні давати доступ "своїм" і у той же час не давати доступу "чужим" і не плутати їх.
Інформація вважається захищеною (безпечною), якщо вона володіє трьома вищезазначеними властивостями.

- **Захищена (конфіденційна) інформація** -- така інформація, доступ до якої дозволений для легальних суб'єктів та заборонений для решти (нелегальних суб'єктів).
- **Цілісність (integrity) інформації** -- властивість інформації, при якій в процесі обробки або передачі інформації будь-які модифікації або заборонені, або виконуються тільки легальними суб'єктами.
- **Доступність (availability) інформації** -- інформація має бути доступною для усіх без виключення легальних суб'єктів.

## 2. Периметр відповідальності засобів захисту інформації (ЗЗІ) в залежності від типу КС (комп'ютерної системи)

```
v ^
 ш|
 в|  __
 и| /  \
 д| |Л |
 к| |К |
 і| |С ____
 с| | /|ККС\
 т| | ||___|_________
 ь| / ||   | ГКС     \
  | \_\/___/_________/
  |
  +------------------------->
                            L (діаметр)
```

ЛКС -- локальна комп'ютерна мережа. В ЛКС к-ть комп'ютерів обмежена. Виділяється СБ (сервер безпеки). Таким чином здійснюється централізоване управління. *Недолік* -- вразливий СБ. Як тільки впаде СБ, впаде вся безпека КС

ККС -- корпоративна комп'ютерна мережа. По факту є об'єднанням декількох ЛКС в одну мережу. На рівні ЛКС можна використовувати СБ. На рівні ККС можливі варіанти:

1. Централізований СБ, зв'язаний з іншими СБ
2. Побудова мережоцентричної (network-oriented) системи (усі вузли між собою пов'язані)

ГКС -- глобальна комп'ютерна мережа (приклад -- мережа Інтернет). Централізованого керування (принаймні офіційно) немає.

## 3. Класифікація учасників КС
Всі учасники КС діляться на суб'єкти і об'єкти.

**Суб'єкти** -- активні учасники КС(користувачі) -- вони безпосередньо генерують дані та ставлять задачу на обробку даних

**Об'єкти** -- пасивні учасники системи(hardware)

Суть захисту інформації:

1. Розділити учасників на об'єктів і суб'єктів.
2. Легальним суб'єктам надати доступ
3. Нелегальним суб'єктам заборонити доступ.

```
 __        Legal        __
|__  <---------------> |  |
 __| <-----x-x-x-----> |__|
         Non-Legal
```
Суб'єкти в свою чергу поділяються на легальні та нелегальні.

**Легальні** -- ті суб'єкти, які зареєстровані в системі(мають ім'я/пароль), мають певні права і вони діють в систмі виключно в рамках виділених прав.

**Нелегальні** -- ті суб'єкти, які не зареєстровані в системі або зареєстровані, але перевищують свої повноваження.

## 4. Класифікація вторгнень.

**Вторгнення в КС** -- отримання несанкціонованого доступу (НСД) зі сторони суб'єктів до об'єктів КС.

Вторгнення поділяються на 

- активні 
- пасивні


До **активних вторгнень** належать:

- модифікація даних
- перехоплення даних
- знищення даних
- порушення функціонування ОС
- порушення каналів передачі даних
- порушення функціонування апаратури.

Активні вторгнення завжди очевидні, вони легко себе проявляють. Їх легко виявити по шкідливому для КС результату: відсутності даних, порушеного функціонування ОС, тощо.

**Пасивні вторгнення** -- вторгнення, орієнтовані на попереднй збір даних. Фактично, пасивні вторгнення -- підготовка до активного вторгнення. До пасивних вторгнень належать:

- сканування реєстраційних даних користувачів
- скануванян каналів передачі даних
- виконання дампів пам'яті (memory dumps)

Такі вторгнення в більшості непомітні. Існують системи, які допомагають виявити та запобігти таким вторгненням.
