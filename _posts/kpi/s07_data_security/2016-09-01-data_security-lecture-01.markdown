---
layout: post
title:  "Лекція 1. Безпека програм та даних"
date:   2016-09-01 14:15:00 +0300
categories: kpi_s07_data_security
---

Мова піде про комплексні системи захисту інформації в комп'ютерних системах. Це включає не тільки захист програмних даних, а й захист апаратних складових, каналів зв'язку, тощо.

# Розділ I. Основні поняття теорії побудови системи безпеки комп'ютерних систем та мереж.

## 1. Проблема захисту інформації в КСМ (комп'ютерні системи та мережі)

Виділяють 3 основні проблеми, вирішення яких дозволяє забезпечити з високою гарантією безпеку обробки інформації. Необхідно забезпечити:

1. Захищеність даних, що оброблюються
2. Цілісність даних, що оброблюються
3. Доступність даних, що оброблюються

Засоби захисту повинні давати доступ "своїм" і у той же час не давати доступу "чужим" і не плутати їх.
Інформація вважається захищеною (безпечною), якщо вона володіє трьома вищезазначеними властивостями.

- *Захищена (конфіденційна) інформація* -- така інформація, доступ до якої дозволений для легальних суб'єктів та заборонений для решти (нелегальних суб'єктів).
- *Цілісність (integrity) інформації* -- властивість інформації, при якій в процесі обробки або передачі інформації будь-які модифікації або заборонені, або виконуються тільки легальними суб'єктами.
- *Доступність (availability) інформації* -- інформація має бути доступною для усіх без виключення легальних суб'єктів.

## 2. Периметр відповідальності засобів захисту інформації (ЗЗІ) в залежності від типу КС (комп'ютерної системи)

```
v ^
 ш|
 в|  __
 и| /  \
 д| |Л |
 к| |К |
 і| |С ____
 с| | /|ККС\
 т| | ||___|_________
 ь| / ||   | ГКС     \
  | \_\/___/_________/
  |
  +------------------------->
                            L (діаметр)
```
ЛКС -- локальна комп'ютерна мережа. В ЛКС к-ть комп'ютерів обмежена. Виділяється СБ (сервер безпеки). Таким чином здійснюється централізоване управління. *Недолік* -- вразливий СБ. Як тільки впаде СБ, впаде вся безпека КС

ККС -- корпоративна комп'ютерна мережа. По факту є об'єднанням декількох ЛКС в одну мережу. На рівні ЛКС можна використовувати СБ. На рівні ККС можливі варіанти:

1. Централізований СБ, зв'язаний з іншими СБ
2. Побудова мережоцентричної (network-oriented) системи (усі вузли між собою пов'язані)

ГКС -- глобальна комп'ютерна мережа (приклад -- мережа Інтернет). Централізованого керування (принаймні офіційно) немає.

## 3. Класифікація учасників КС

Всі учасники КС діляться на суб'єкти і об'єкти.

Суб'єкти -- активні учасники КС(користувачі)

Об'єкти -- пасивні учасники системи(hardware)

```
 __        Legal        __
|__  <---------------> |  |
 __| <-----x-x-x-----> |__|
         Non-Legal

```
Суб'єкти в свою чергу поділяються на легальні та нелегальні.

Легальні -- ті суб'єкти, які зареєстровані в системі(мають ім'я/пароль), мають певні права і вони діють в систмі виключно в рамках виділених прав.

Нелегальні -- ті суб'єкти, які не зареєстровані в системі або зареєстровані, але перевищують сво повноваження.

## 4. Класифікація вторгнень.

Вторгнення -- це отримання несанкціонованого доступу з боку суб'ктів до об'єктів комп'ютерної мережі.

Вторгнення поділяються на активні і пасивні.

Активні -- безпосередня модифікація, переоплення чи знищення даних. Порушення функціонування ОС, апаратури.

Активні вторгнення завжди очевидні, вони легко себе проявляють.

Пасивні -- це вторгнення, які орієнтовані на передчасний збір даних(підготовка до активного вторгнення). Сканування(перегляд) реєстраційних даних користувачів, сканування каналів передачі даних, виконання дампу пам'яті і подільший їх аналіз.

Такі вторгнення в більшості непомітні. Існують системи, які допомагають виявити та запобігти таким вторгненням.
