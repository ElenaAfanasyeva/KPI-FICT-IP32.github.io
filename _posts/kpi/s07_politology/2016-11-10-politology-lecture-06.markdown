---
layout: post
title: "Лекція №6. Вибори. Виборчий процес. Функції виборів. Принципи виборчого права. Абсентеїзм. «Чорний піар»."
date: 2016-11-10 08:30:00 +0300
categories: kpi_s07_politology
---

**Політичні вибори** – це не тільки безпосереднє голосування, але й широкий комплекс заходів і процедур щодо формування управлінських органів у державі.

**Головні фактори:**

1. Призначення виборів і визначення дати їхнього проведення
2. Визначення границь виборчих округів (за територіальною ознакою) та виборчих дільниць
3. Створення виборчих комісій (центральна, окружні, дільничні) – рішення приймається колегіально
4. Складання списків виборців
5. Висування і реєстрація кандидатів (згідно закону про вибори)
6. Проведення передвиборчої агітації – теж унормовується законом (кількість хвилин, бігбордів…)
7. Голосування та підрахунок голосів
8. Оголошення результатів виборів
9. Проведення, якщо потрібно другого туру або повторного голосування

**Функції виборів в демократичних системах:**

* Прояв суверенітету народу, його політичної ролі як джерела влади
* Вибори – найважливіший інститут легітимізації політичної влади
* Вибори – важливий канал представлення в органах влади інтересів різних соціальних груп
* Вибори – спосіб зміни політичних еліт
* Вибори сприяють політичній соціалізації населення, підвищують його політичну свідомість

**Розрізняють вибори:**

* **За тим, кого обирають:**
  * Президентські
  * Парламентські
  * Муніципальні
* **За тим, хто обирає:**
  * Прямі
  * Непрямі (делегування прав)
* **За термінами:**
  * Чергові
  * Позачергові (по причині імпічменту/хвороби/смерті)

#### Основні принципи виборчого права

* Загальність. обмежується певним набором цензів (віковий, громадянство, недієздатність, моральність, ценз осілості, ценз статі)
* Рівність
* Таємниця виборів
* Пряме (безпосереднє) голосування

#### Типи виборчих систем

* **Мажоритарна система** (кандидат набрав передбачену законом більшість голосів)
  * Абсолютної більшості (50% + 1 голос)
  * Відносної більшості (той, що набрав найбільшу кількість голосів)
* **Пропорційна система** (розподіл мандатів пропорційно голосам, отриманими партіями)
  * За закритими списками (виборець голосує за партійний список у цілому, не змінюючи порядку розташування кандидатів)
  * За відкритими списками (виборець має право також переставляти кандидатів у списку)
* **Система змішаного типу**

#### Абсентеїзм

**Абсентеїзм** – пасивність виборців, уникнення виборів. (Absent – відсутність).

Причини абсентеїзму можуть бути різні:
* Суб’єктивні (мені влом іти на вибори/це не моє/тощо)
* Об’єктивні (зрив виборчого процесу)
* Активні (не факт що правильна назва) – це якщо ви не пішли через когось (вас переконали, що іти на конкретно ці вибори не варто)

#### Чорний піар

**Чорний піар** – брехня, покликана або
* Підвищити рейтинг одного з кандидатів
* Знизити рейтинг конкурентів
