---
layout: post
title: "Додаток 18"
date: 2016-11-24 08:30:02 +0200
categories: kpi_s07_politology
---

## Типи виборчих систем

**Виборча система** – це сукупність правил, прийомів, процесів, що забезпечують і регулюють легітимне формування органів політичної влади.

*Основне її призначення – забезпечити представництво волі народу.*

Представницька демократія з часом сформувала дві основні виборчі системи: **мажоритарну та пропорційну.**

### Мажоритарна виборча система

**Мажоритарна виборча система** характеризується тим, що обраним у той або інший виборний орган вважається кандидат (або список кандидатів), що набрав передбачену законом більшість голосів.


#### Розрізняють систему  відносної і абсолютної більшості

* **Мажоритарна система відносної більшості** – це система, при якій обраним вважається кандидат, який одержав найбільшу кількість голосів, тобто більше голосів, чим кожний з його суперників (позитив – відсутність 2 туру; при цій системі, як правило, не встановлюється обов’язковий мінімум участі виборців у голосуванні).
* **Мажоритарна система абсолютної більшості** вимагає для обрання абсолютної більшості голосів виборців, тобто більше половини (50% + 1) загального їхнього числа.<br>При цій системі, як правило, встановлюється нижній поріг участі виборців у голосуванні. Якщо він не досягнутий, то вибори вважаються такими, що не відбулися (якщо жоден кандидат не одержав понад половину голосів, проводиться 2 тур, як правило серед двох з найбільшою кількістю голосів по системі відносної більшості).

### Пропорційна система

**Пропорційна система** припускає розподіл мандатів пропорційно голосам, отриманим партіями або блоками. 


#### Існує два види пропорційної системи
* **Голосування за закритими партійними списками**<br>У цьому випадку виборець голосує за партійний список у цілому, не міняючи порядку розташування кандидатів)
* **Голосування за відкритими партійними списками**<br>У цьому випадку виборець має право голосувати не тільки за партійний список у цілому, але й переставляти кандидатів у списку за своїм вибором.

У ряді країн створюються **виборчі системи змішаного типу**, у яких тим або іншим способом сполучаються позитивні елементи мажоритарної і пропорційної систем.


## Джерела

   - [Додаток №18](https://pp.vk.me/c604417/v604417367/42c46/44GAEs4QGFs.jpg)
