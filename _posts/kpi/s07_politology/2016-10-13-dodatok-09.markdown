---
layout: post
title: "Додаток 9"
date: 2016-10-13 08:30:01 +0300
categories: kpi_s07_politology
--- 

# Д#9. Форми правління як спосіб організації державної влади

Форма правління являє собою спосіб організації верховної державної влади, принципи взаємин її органів, ступінь участі населення в їхньому формуванні.

Залежно від положення глави держави (монарх, президент, парламент) розрізняють дві основні форми правління: монархію і республіку.

**Монархія** – форма правління, при якій влада повністю або частково зосереджена в руках одноособового глави держави – монарха (короля, царя, шаха, імператора…).

**Ознаки монархії:**

* Вища влада (влада монарха) передається в спадщину
* Здійснюється безстроково
* Не залежить від волі виборців

**Розрізняють монархію абсолютну і конституційну:**

* Абсолютна монархія – характеризується повним безправ’ям народу, відсутністю будь-яких представницьких органів, зосередженням всієї державної влади в руках монарха <br>*(Середньовіччя, у сучасних умовах: Бруней, Катар, Оман)*


* **Конституційна монархія** – умовно поділяється на дуалістичну і парламентську:

  * **Дуалістична монархія** являє собою такий різновид форми правління, при якій державна влада ділиться між монархом і парламентом. Законодавчі повноваження парламенту сильно урізані монархом, якому надається право “вето”, право призначення в нижню палату й право розпуску парламенту. Парламент не впливає на формування уряду <br>*(Йорданія, Марокко, Кувейт)*
  * **Парламентська форма монархії** - найбільш поширена: влада монарха не поширюється на сферу законодавчої діяльності й значно обмежена в сфері управління. Провідну роль в керуванні державою грає уряд, сформований парламентом <br>*(Японія, Іспанія, Швеція, Норвегія, Великобританія)*

**Республіка** – це форма правління, при якій верховна державна влада здійснюється виборними органами, що обираються населенням на певний термін.

**Ознаки республіки:**

* Виборність влади
* Виборність на певний строк
* Залежність влади від волі виборців.

Вони підрозділяються на президентські, парламентські й змішані (в залежності від того, хто формує уряд і кому він підконтрольний)

**Президентська республіка:**

* Президент обирається незалежно від парламенту (або безпосередньо народом, або колегією вибірників)
* Президент одночасно є главою держави й уряду. Він сам призначає уряд і керує його діяльністю
* Президент не може розпустити парламент
* Парламент не може винести вотум недовіри уряду. Однак парламент має можливість обмежувати дії президента й уряду за допомогою прийнятих законів

*(США, Мексика, Аргентина, Бразилія, Венесуела, Уругвай та інші)*

**Парламентська республіка:**

* Уряд формується тільки парламентським шляхом із числа лідерів партій, що мають більшість місць у нижній палаті парламенту
* Управління носить партійний характер; офіційно главою держави є президент, що обирається фбо парламентом, або колегією вибірників, або прямим голосуванням народу (його обов’язки зазвичай обмежуються представницькими функціями)
* Реально очолює державу керівник уряду

*(Німеччина, Швейцарія, Туреччина, Індія та інші)*

**Змішані (президентсько-парламентські або парламентсько-президентські) республіки:**

* Подвійна відповідальність уряду перед президентом і перед парламентом (глава держави – президент)

* Ця форма не має таких стійких типових рис, як попередні: у різних країнах вона має суттєві відмінності.

*(Франція, Фінляндія, Україна та інші)*



## Джерела

- [Додаток №9](https://pp.vk.me/c629522/v629522367/3c97e/ivJ_mMBd6oc.jpg)
- [Продовження додатку №9](https://pp.vk.me/c629522/v629522367/3c96a/KiWd3urMsPM.jpg)
