---
layout: post
title: "Додаток 10"
date: 2016-10-13 08:30:02 +0300
categories: kpi_s07_politology
--- 

## Форми державного устрою.

Держава займає певну територію, на якій проживають її громадяни. 

**Форма державного устрою** – це спосіб об’єднання населення на території, зв’язок громадян через політичні й територіальні утворення з державою.

**Виокремлюють наступні форми державного устрою:**

**Унітарна держава** – це проста, єдина держава, частини якої є адміністративно-територіальними одиницями й не мають ознак державного суверенітету.

**Для унітарної держави є характерними ознаки:**

* Єдина конституція, норми якої застосовуються на всій території країни
* Єдина система вищих органів державної влади
* Єдине громадянство
* Централізована судова система тощо

Територія такої держави поділяється на адміністративно-територіальні одиниці (департаменти, області, райони і т.п.), які не мають політичної самостійності. *(Швеція, Данія, Болгарія та інші)*

**Федеративна держава** – це складна, союзна держава, частини якої є державними утвореннями й мають певну політичну самостійність й інші ознаки державності.

**Характерні ознаки федеративної держави:**

* Єдиний соціально-економічний простір
* Федеральна судова система
* Єдина грошова система
* Федеральне громадянство

Але: суб'єкти федерації часто мають власні конституції, законодавчі і виконавчі органи влади, подвійне громадянство тощо. *(20 країн світу, зокрема: Австралія, Бразилія, Німеччина, Канада та інші. Федерації утворюються по територіальному (США), національному (Індія) або змішаним ознакам)*

**Конфедерація** – союз декількох суверенних держав, що поєднуються для проведення єдиної політики в певних цілях. Наприклад, для оборони, енергетики, транспортних проблем тощо.

**Характерні ознаки конфедерації:**

* Відсутній єдиний законодавчий орган
* Відсутнє єдине громадянство
* Всі рішення повинні затверджуватися органами влади суверенних держав членів конфедерації

*(США 1776-1787 рр., Швейцарія 1815-1848 рр, окремі риси конфедерації має ЄС)*

## Джерела

- [Додаток №10](https://pp.vk.me/c629522/v629522367/3c974/pj3UaP21B1E.jpg)
