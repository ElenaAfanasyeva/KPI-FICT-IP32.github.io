---
layout: post
title: "Додаток 11"
date: 2016-10-27 08:30:01 +0300
categories: kpi_s07_politology
--- 

## Типологія полтичного лідерства

У політології виділяють різні типи лідерства:

**Типологія** (залежно від ресурсів підпорядкування) німецького вченого М. Вебера спирається на «авторитет» (добровільне підпорядкування лідерові з боку народу).

*Вчений виділив три типи лідерства:*

* **Традиційне лідерство** — право на лідерство засновано на існуючих у суспільстві традиціях (наприклад, старший син монарха після його смерті визнається монархом)
* **Раціонально-легальне лідерство** — право на лідерство виникає внаслідок установлених у даному співтоваристві формальних узаконених процедур (бюрократичне лідерство: урядовець-лідер-чиновник одержує авторитет не в силу традиції або якихось особливих якостей, а як виконавець певної державної функції).
* **Харизматичне лідерство** засновано на вірі в екстраординарні здатності лідера, на культі його особистості (має емоційну основу). Харизматичний авторитет не пов’язаний з нормативним порядком призначення на керуючу посаду й залежить не стільки від ідей, скільки від прихильності мас, їхньої віри в особливі якості вождя, від їхнього преклоніння перед ним… Такому лідерові прощаються провали в політиці, нелегітимні дії. Відповідальність за перші покладається на оточення лідера, другі — сприймаються як щось виправдане обставинами, турботою про благо народ (іноді це приймає форму культу особистості (Сталін,Наполеон).

**Типологія (залежно від методів керування):**

*Відповідно до даного критерію в політології виділяють два стилі:*

* **Демократичний політичний лідер** ініціює максимальну участь кожного в діяльності групи, не концентрує відповідальність у своїх руках. Так лідери відкриті для критики, доброзичливі до людей, створюють атмосферу співробітництва …
* **Авторитарний політичний лідер** — орієнтується на недемократичні, монопольні методи управління. Він не допускає критики, інакомислення, віддає перевагу одноособовому напрямку впливу, заснованому навіть на погрозі застосування сили…

**Типологія (залежно від цілей лідерів й їхнього впливу на суспільство)**

За цими критеріями мексиканський політолог Р.Такер виділяє три типи політичних лідерів: консерватори, реформатори, революціонери:

* **Консерватори** — направляють власну активність і всі свої дії на обґрунтування необхідності збереження суспільства в його сучасному виді
* **Реформатори** — прагнуть до радикального перетворення суспільного устрою за допомогою проведення широкомасштабного реформування, насамперед, владних структур.
* **Революціонери** — ставлять метою перехід до принципово іншої суспільної системи

**Типологія (залежно від іміджу лідера)**

Однією з сучасних і найбільш загальнопоширених типологій лідерства є система американського вченого Маргарет Херманн. Вона класифікує лідерів залежно від їхнього іміджу

М. Херманн виділяє чотири збірних образи лідерів:

* **Перший образ (імідж) — лідер-прапороносець:** має владний погляд на реальність наявність образу бажаного. Він визначає характер тих процесів, що відбуваються у суспільстві, їх темпи і можливі засоби перетворень.
* **Другий образ — лідер-служитель:** досягає визнання завдяки тому, що найточніше виражає інтереси своїх прихильників. На практиці лідери такого типу керуються тим, чого очікують, у що вірять й чого потребують його виборці.
* **Третій образ — лідер-торговець:** його риса — здатність привабливо піднести свої ідеї і плани. переконати громадян у їхні перевазі, змусити “купити” ці ідеї, а потім їх здійснювати.
* **Четвертий образ — лідер-пожежний:** відрізняться швидкою реакцією на насущні вимоги часу, сформульовані його прихильниками. Здатний ефективно діяти в екстримальних умовах, швидко приймати рішення, адекватно реагувати на ситуацію.

## Джерела

- [Додаток №11](https://pp.vk.me/c629522/v629522367/3cc90/xnFfCaIPG98.jpg)
- [продовження додатку №11](https://pp.vk.me/c636120/v636120152/2eca8/yOmubuPgTsY.jpg)
