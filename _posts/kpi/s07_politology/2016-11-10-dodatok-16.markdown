---
layout: post
title: "Додаток 16"
date: 2016-11-10 08:31:03 +0200
categories: kpi_s07_politology
---

## Громадські об'єднання і рухи

Громадські об’єднання і рухи відіграють помітну роль в діяльності будь-якої політичної системи. На відміну від політичних партій, вони не ставлять перед собою задачу оволодіння владою, але тим не менше чинять на неї значний вплив.

**Громадські об’єднання** – добровільні формування, які виникають в результаті вільного волевиявлення громадян, об’єднаних на основі спільності інтересів.

**В структурі громадських об’єднань виділяють:**

* громадські організації
* громадські рухи

**Громадські організації** – це масові об’єднання громадян, що виникають за їх ініціативою для реалізації довгострокових цілей.

**До громадських організацій відносять:**

* **Партії**
* **Масові громадські організації**<br>Профспілки, організації інвалідів, релігійні, вегетаріанські, жіночі, молодіжні, дитячі, наукові, технічні, культурно-просвітницькі, фізкультурно-спортивні та інші добровільні товариства; творчі спілки, різноманітні земляцтва, фонди, асоціації, товариства, тощо
* **Громадські органи**<br> Створюються найчастіше при державних органах: комітет захисту миру, комітет ветеранів війни, комітет солдатських матерів та ін. Багато з них не мають фіксованого членства, статуту…

**Громадські рухи** теж мають масовий характер і створюються з певною метою. Однак на відміну від громадських організацій, це структурно не оформлені масові об'єднання громадян і організацій різних соціально-політичних орієнтацій, діяльність котрих, як правило, має тимчасовий характер і найчастіше спрямована на виконання певних тактичних завдань, після чого вони або розпадаються, або консолідуються в нові політичні партії чи масові громадські організації.

**Основними різновидами політичних рухів є:**

* **Політичні рухи** (активна націлена політична діяльність)
* **Соціальні рухи** (діяльність щодо реалізації соціальних проблем)

До них відносять: антивоєнні, молодіжні, жіночі, феміністичні, екологічні, спортивних фанатів, епатажні, хіпі, рокери тощо.

**Громадські об’єднання борються з корупцією, бюрократизмом, здійснюють громадський контроль, впливають на розвиток суспільства.**

## Джерела

   - [Додаток №16](https://pp.vk.me/c836220/v836220122/d51f/co48v6ZRHjU.jpg)
