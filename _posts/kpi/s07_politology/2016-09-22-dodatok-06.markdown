---
layout: post
title: "Додаток 6"
date: 2016-09-22 06:47:01 +0000
categories: kpi_s07_politology
---

## Легітимність та легальність політичної влади

*Терміни легітимність і легальність похідні від латинського слова «закон», але зміст в ці поняття вкладається різний.*

**Легалізація** – це закріплення у нормативно-правових актах способу організації влади, її структури, компетенції її органів, порядку формування, строків повноважень, характеру взаємозв’язку з органами місцевої влади, населенням.

**Легітимність** – визнання влади та її юридичних актів, її користі для суспільства; це здатність викликати віру суспільства в те, що її політичні інститути відповідають інтересам і моралі народу.

У демократичних системах рівень легітимності визначається:

* Активністю виборців у виборах
* Ступенем довіри до влади (умовний мандат довіри)

Вчений м. Вебер виокремив **три головних типи легітимності**:

* **Традиційний тип.** Він заснований на прийнятті членами суспільства існуючого порядку влади і відносин як належного, що залишився в спадок від попереднього періоду розвитку (єдино можливим). Щоб утримуватися при владі керівництву важливо не робити різких кроків з реформування держави і права
* **Харизматичний тип.** Харизма - це набір виняткових, приписуваних суб’єкту влади якісних здібностей. Харизматична легітимність в сучасних умовах забезпечується менталітетом суспільства, але не є довговічною (Ж. Д’Арк. О. Македонський…)
* **Раціонально-правовий тип.** Визнання правомірності системи законів, дій влади (притаманна демократичним країнам; *легітимність базується на довірі до влади, а не особистостей*).

**Найважливішими показниками рівня легітимності є:**

* Співвідношення методів переконання і примусу, застосовуваних владою
* Ступінь ігнорування громадської думки та опозиції
* Наявність спроб повалення влади або закликів до цього
* Сила і частота прояву акцій громадянської непокори: страйки, ходи
* Сукупність оціночних суджень у пресі, електронних носіях, повсякденних розмовах про діючу владу, а також про існуючі норми і порядки.

[[original]](https://pp.vk.me/c631118/v631118998/471ae/Dm-b_E5dLFI.jpg)
